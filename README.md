# Instrukcja Stylu

Instrukcja stylu polskiej wersji językowej OpenTTD powstała w celu ujednolicenia tekstu występującego w grze. Opiera się na specyfice języka polskiego oraz na [angielskiej (oryginalnej) wersji](https://wiki.openttd.org/en/Development/Manual%20of%20style) tego dokumentu. Podręcznik omawia zasady, które powinny być stosowane do pisania tekstów w grze w języku polskim. Reguły te opierają się na założeniu, że teksty w OpenTTD dzielą się na dwie kategorie: Etykiety tekstowe i Opisy

## Podział na etykiety i opisy

Etykiety tekstowe to tekst nazywający konkretne pole lub funkcję (przyciski, ramki okien, pola tabeli itd.).
Opisami nazywamy dłuższe teksty, służące wyjaśnieniu działania jakiejś funkcji w grze.

## Zasady ogólne

Tych zasad należy używać zarówno do etykiet jak i do opisów.
Podczas pisania tekstów zawsze należy stosować normalne zasady gramatyki i ortografii języka polskiego. 
Używany język powinien być prosty, a przy tym precyzyjny. Nie należy stosować żargonu ani slangu.

### Skrótowce

Stosowanie skrótowców jest zalecane, w przypadku, kiedy może to uprościć tekst. Nie zawsze skrócenie tekstu powoduje jego uproszczenie, np. kiedy rzadko stosowany akronim można zastąpić popularnym pełnym określeniem.

W oryginalnej wersji językowej gry spotyka się często angielskie skrótowce. W przypadku określeń, które są powszechnie używane w języku polskim (np. FAQ) można pozostawić je w takiej wersji. Angielską wersję należy pozostawić również w przypadku skrótowców stworzonych na potrzeby OpenTTD (np. BaNaNaS, NewGRF). Jeśli jednak skrótowiec posiada polski odpowiednik, należy użyć tego odpowiednika. Jeśli jakiś akronim nie występuje powszechnie w Polsce i nie ma swojego odpowiednika, należy zastosować pełne określenie zamiast oryginału. 

## Etykiety tekstowe

### Wielkie litery
Etykiety tekstowe zawsze powinny rozpoczynać się wielką literą, chyba że dana etykieta jest pozycją listy punktonowej. Poza tym wielkie litery stosuje się wprowadzając skrótowce, nazwy własne czy inne elementy, które tego wymagają.
W odróżnieniu od języka angielskiego, w polskich tytułach wielką literą pisany jest tylko pierwszy człon nazwy.

### Interpunkcja
Etykiety tekstowe prawie nigdy nie tworzą pełnych zdań i nigdy nie powinny być kończone kropką. Należy w miarę możliwości formułować je jak najprościej, by uniknąć stosowania zbędnęj interpunkcji.

## Opisy

### Wielkie litery
Każde zdanie w opisie należy rozpoczynać wielką literą. Poza tym wielkie litery stosuje się wprowadzając skrótowce, nazwy własne czy inne elementy, które tego wymagają.

### Interpunkcja
Opisy zawsze kończą się kropką (lub innym znakiem końca zdania), jeśli składają się z więcej niż jednego zdania. Zawsze należy stosować normalne zasady polskiej interpunkcji.

### Podpowiedzi
Jeden z częściej spotykanych rodzajów opisów to podpowiedzi, pojawiające się w grze po najechaniu kursorem na dany przycisk. Podpowiedzi dzielą się na trzy części, zawierają: tytuł, objaśnienie funkcji i opis dodatkowych funkcji, dostępnych po naciśnięciu określonej kombinacji klawiszy. Te trzy elementy nigdy nie mogą wystąpić w innej kolejności.

#### Tytuł
Tytuł jest oddzielony od innych elementów końcem akapitu. Poza tym przypadkiem cały tekst powinien być napisany bez podziału na akapity.
W przypadku przycisków tekstowych (bez ikony), sam tekst przycisku stanowi tytuł. W związku z tym nie należy go powtarzać. Ta sama zasada dotyczy podopwiedzi do posiadających własny tytuł tabeli.

#### Opis funkcji

...
